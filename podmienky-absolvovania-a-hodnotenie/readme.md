# Podmienky absolvovania a hodnotenie

## Hodnotenie

**Projekt:** 47 (12+5+30) bodov  
**Priebežný test** 9 bodov  
**Záverečný test (skúška):** 44 bodov  
**Spolu:** 100 (56 + 44) bodov

### Známka

A - výborne, 92 až 100 bodov  
B - veľmi dobre, 83 až 91 bodov  
C - dobre, 74 až 82 bodov  
D - uspokojivo, 65 až 73 bodov  
E - dostatočne, 56 až 64 bodov  
FX - nedostatočne, menej ako 56 bodov

## Projekt

Počas semestra študenti vypracujú projekt demonštrujúci progresívnu webovú aplikáciu na textovú komunikáciu v štýle IRC (Slack). Študenti pracujú vo dvojici, a teda v tíme.

Projekt je hodnotený max. 47 bodmi a vypracováva sa priebežne počas semestra, čo je prezentované a bodované v 2 (dvoch) fázach a v jednom kontrolnom bode:

- 1.fáza - 12 bodov, vytvorenie responzívneho klikateľného prototypu používateľského rozhrania aplikácie na textovú komunikáciu vo forme Single Page Aplikácie (SPA) pre všetky prípady použitia s použitím rámca Quasar (framework), návrh dátového logického modelu v UML notácii
- 2.fáza - 30 bodov, vytvorenie progresívnej webovej aplikácie (PWA) na textovú komunikáciu v štýle IRC (Slack) podľa požiadaviek v zadaní projektu, dokumentácia

Bez odovzdania projektu v 1. fáze, ktorá je cvičiacim akceptovaná a spĺňa minimálnu úroveň kvality, nie je možné odovzdať projekt v 2. (finálnej) fáze, a teda nebude možné získať príslušné body.

**V 9. týždni je naplánovaná kontrolná fáza napredovania.** Tím by už mal mať implementovanú značnú časť aplikácie. Fáza je hodnotená 5 bodmi, a to binárne. Tím letmo predvedie cvičiacemu funkčnosť aplikácie s ohľadom na požadované prípady použitia. Ak aplikácia umožňuje realizovať prvých 6 (z 11) prípadov použitia, každý člen tímu získa 5 bodov. Cvičiaci nebude v tejto fáze podrobne hodnotiť kvalitu kódu a robustnosť riešenia. **Riešenie sa v tejto fáze neodovzdáva**.

[Podrobné informácie o projekte a harmonograme jednotlivých kontrolných termínov.](../semestralny-projekt)

## Priebežný test

Počas semestra bude priebežný test na cvičení. Za test je možné získať maximálne 9 bodov, pričom je nutné získať aspoň 3 body (bez potrebných 3 bodov študent nepokračuje ďalej v kurze). Predpokladaný termín: 7. týždeň semestra (môže sa termín operatívne zmeniť).

## Podmienky pripustenia ku skúške

- priebežné odovzdanie (v daných termínoch) a vysvetlenie všetkých častí projektu (vlastnej práce študentov) v predpísanej kvalite (podľa požiadaviek vyučujúceho)
- získanie **minimálne 29 bodov (zo 47 bodov)** v súčte za vypracovaný projekt
- získanie aspoň 3 bodov (z 9 bodov) z priebežného testu
- POZN.: zo skúškového testu nie je stanovené potrebné minimum bodov
